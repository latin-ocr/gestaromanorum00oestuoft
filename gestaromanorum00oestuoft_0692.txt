670

illi: nobis per omnia bene placet, cum quis nostrum erit inter vos
eligatis. Responderunt sapientes: Si unum eligeremus et non alium,
offensionem incurrere possemus, ideo unam formam invenimus, si ad
hoc stare vultis, esset vobis et nobis honor et commodum sine invidia
ac tolleretur omne scisma3 at illi: Dicite nobis, quam formam in-
venistis. Qui dixerunt: Ecce forma. Die crastina sedebitis super tres
dextrarios et in quodam prato extra civitatem equitabitis a principio
prati usque ad finem. Cujus equus ex vobis prius hynnitum dederit,
sit ipse rex et dominus. Aiunt illi: Bonum est consilium. Die vero
crastina parati erant istud adimplere. Sed unus dux private famulo
suo precepit, ut equam in fine prati paratam haberet, super quam
dextrarius ipse ascendere solebat. Etce. Et cum eos currere videret,
caput eque equo suo ostenderet, et sic factum est. Adest multitudo
populi, ut tres duces currere viderent. Cum autem inceperunt currere,
famulus, sicut erat ei preceptum, caput eque ostendit manifeste. Equus,
cum equam vidisset, quam ascendere solebat, magnum hynnitum dedit,
*ita quod totus populus audiebat. Statim secundum conventionem ille
in regem est electus ac coronatus.

Redueeio. Karissimi, Regnum istud est mundus iste, qui diu
carebat uno rege, sc. domino nostro ihesu christo, propter quod sa-
pientes ad deum clamabant, dicentes: Emitte agnum, domine, etc.
Tres erant duces, sc. pater et filius et spiritus sanctus, per quos tres
omnis creatura ducitur. Isti in quodam prato, i. e. in mundo,
currebant, quando deus misit filium suum unicum pro nostra sa-
lute. Tres equi, potencia patriS, sapiencia filii, clemencia spiritus
sancti, omnes isti cum cristo currebant. Sed famulus habebat equam,
i. e. johannes baptista, tenebat cristi humanitatem illum baptisando.
Sed ecce hinnitus, i. e. vox de celo elapsa est: hic est filius meus
dilectus, in quo michi etc. Unde deus pater ipsum regem nostrum
constituit, cui omnes debemus obedire, et sic per consequens vitam
eternam obtinebimus etc.

271, app. 75.

Rex fuit in civitate athanensi qui dicebat, qui ter fortiter pu-
gnaverit et vicerit milicie vacet. Juxta quam legem Seneca primo
libro declamacione ultima ponit talem casum. Quidam habuit filium
qui pro re publica ter pugnaverat et vicerat et ideo secundum legem
pugnacione amplius non tenebatur. Accidit, ut rey publice periculum

