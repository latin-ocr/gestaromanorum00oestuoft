653

tam bonam suspendisti? Miles qui filiam ducis occidit cum hoc
audisset dixit: Karissinii, talem dominam invenit dominus meus in
arborem suspensam per crines ut iste dixit et illam ad castrum
suum duxit et tiliam unicam ad doctrinandum ei tradidit. Ego vero
in amore ejus etc. Et omnia narravit. Ait latro: L'na domina sola
equitavit et curn ego ad suspendendum ductus fuissem, ipsa me
precio liberavit. Sed ego post hoc quasi ingratus cuidam magistro
navis eam tradidi. Ait magister navis: Scio quod una domina no-
bilis per famulum suum fuit mihi tradita. Ego vero concupiscenciam
carnis volens in ea exercere. Ipsa vero posuit se ad oracionem et
statim tempestas in mari surrexit in tantum quod navis frangebatur,
sed ego solus evasi, sed quid actum de domina fuerit penitus ignoro.
Hiis finitis dixit domina ad Imperatorem: Domine, omnes isti sunt
vere confessi, in signum hujus apponam medicinam. Data medicina
omnes facti sunt sani, unde deum laudaverunt. Tunc domina ait Im-
peratori: Domine gauderes ne videre Imperatricem, que tot et tanta
propter castitatem passa est? Ait Imperator: Ymmo, super omnia
bona mundi hoc appeterem, quia ipsam tantum dilexi sicut me
ipsum. Ista hoc audiens faciem suam denudabat et ait: Domine
nosce me. Imperator cum hoc vidisset cecidit super collum ejus et
osculatus est eam et ait: Benedictus deus qui dedit mihi talem gra-
ciam quod te possim videre, et statim in eodem loco magnum con-
vivium fecit, omnes nobiles ex omni parte invitavit et per septem
dies cum gaudio ibi mansit. Facto convivio eam cum gaudio ad
pallacium duxit, et in pace vitam suam finierunt promente domino etc.

Mor-alitae Kar-issimi. Imperator est dominus noster ihsus cristus,
Imperatrix est anima, que tradita est fratri ejus, i. e. homini, in
custodiam. Sed heu, caro in tantum sollicitat animam ad peccatum,
quod requiescere non potest. Quid ergo est faciendum? certe ut in-
carceretur caro per viam penitencie. Sed sancta ecclesia narrat nobis
rumores, quod Imperator noster venturus sit de terra sancta in die
judicii. Tunc videamus quod simus rasi et loti ab omni peccato et
novis vestimentis i. e. bonis virtutibus induti. Sed misero homini in
bona via eundo adversus cristum occurrit cervus i. e. quedam vanitas
mundana, quam omnes sensus secuntur, sic quod caro animam vir-
tutibus spoliat excepta camisia i. e. sanctitate baptismi, et eam in
arborem, i. e. peccatum, suspendit. Tunc venit dux, i. e. prelatus
ecclesie, et liberat animam et ducit secum ad castrum sancte ecclesie
et dabit ei puellam, i. e. doctrinam, ad custodiendam. Miles senescal-
cus est dyabolus, qui nititur animam per peccatum polluere, si tunc

