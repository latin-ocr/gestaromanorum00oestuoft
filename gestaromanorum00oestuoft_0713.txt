691

petere volo. Per consilium seneschalli illam mortem ordinavi, eo
quod me per totum imperium scandalizasti, quod percussus fui lepra
que tantum fetebat quod abhominabile erat, et in signum hujus
faciem tuam a me avertisti quaudo potum mihi optulisti, et hoc
oculis meis vidi, propter quod talem mortem ordinavi et adhuc
ordinabo nisi aliud audiero. Ait Fulgencius: Si vobis placet audite
et conspiracionem pessimam videbitis. Senescallus qui jam mortuus
est venit ad me et dixit. quod vos ei dixistis, quod ego lepra per-
cussus fui quod multum fetebat, et hoc ab ore vestro audivit et con-
silium mihi dedit, quod quando potum vobis ministrarem, faciem
meam a vobis averterem. Testis est mihi deus, quod non mentior.
Imperator cum hoc audisset credidit per omnia et dixit: O fili, justo
dei judicio senescallus mortuus est, nequicia ejus cecidit super caput
ejus propriumÍ¾ ipse istam maliciam contra te causa invidie ordinavit.
Esto bonus homo, quia multum teneris deum diligere qui te a morte
salvavit.

Mor-aliter. Karissimi, iste imperator potest dici prelatus ecclesie,
Fulgencius Cristianus clericus sub disciplina prelati positus, qui debet
prelato in omnibus juste adquisitis decimas offerre et hoc est de
cipho ministrare, eo quod prelati et viri ecclesiastici per decimas
debent vivere. Fulgencius bonus cristianus, qui fideliter domino mi-
nistrat, multum a deo diligitur et remuneratur. Senescallus invidus
est quilibet reprobus a deo maledictus sicut Caym3 talis sepe per-
vertit corda justorum per falsam doctrinam dicendo quod prelatus
percussus est lepra i. e. vita prelati non est hominibus nec- deo
acceptabilis, hoe est contra sacram scripturam dicentem: Nolite
judicare. Sepe tales apud judicem electos accusant per phas et
nephas et tales tandem in ignem eternum mittentur et justi ibunt
in vitam eternam, ad quam.

44*

