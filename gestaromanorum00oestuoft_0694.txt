672

bentem filios mortuos intellige hominem existentem in peceato
mortali, cujus bona opera mortua sunt cum fide, spe et caritate.
Quod videns homo debet edificare domunculam consciencie sue, cogi-
tando quis sit, unde venit aut qualiter erit, et sic flere supra peccata
sua ut possit redire ad civitatem dei. Licet quandoque contingit
quod in tali fletu juvenes lascivi i. e. cogitaciones mundane et malus
eorum consensus talem ad solacia et convivia ducunt, moventes eum
ne jejunet propter capitis dolorem licet talis non debet eis consentire.
Cum vero contradicat et ad penitenciam de consensu recurrat et fle-
tum inceptum non posponat, ymo ante suum judicem per lacrimas et
oraciones litem moneat contra tales dyabolicas incitaciones, illis re-
sistens mereberis ut dicit augus, et sic perveniens post luctum pre-
sentis vite ad gaudia eterna.

273, app. 77.

Theodosius in civitate romana regnavit prudens valde et potens,
qui tres filias pulcras habebat, dixitque filie seniori: Quantum diligis
me? At illa: Certe plus quam me ipsam. Ait ei pater: Et te ad
magnas divicias promovebo. Statim ipsam dedit uni regi opulento et
potenti in uxorem. Post hec venit ad secundam filiam et ait ei:
Quantum diligis me? At illa: Tantum sicut me ipsam. Imperator
vero eam cuidam duci tradidit in uxorem. Et post hec venit ad
terciam filiam et ait ei: Quantum me diligis? At illa: Tantum sicut
vales et non plus neque minus. Ait ei pater: Ex quo ita est, non
ita opulenter ero maritare sicut et sorores tue3 tradidit eam cuidam
comiti in uxorem. Accidit cito post hec, quod imperator bellum
contra regem Egipti habebat. Rex vero imperatorem de imperio fu-
gabat, unde bonum refugii habere non poterat. Scripsit literas anulo
suo signatas ad primam filiam suam, que dixit, quod patrem suum
plusquam se ipsam dilexit, ut ei succurreret in sua necessitate, eo
quod de imperio expulsus erat. Filia cum has literas ejus legisset,
viro suo regi casum primo narrabat. Ait rex: Bonum estÎ‡ ut suc-'
curramus ei in hac sua magna necessitate. Colligam exercitum meum
et cum toto posse meo adjuvabo eum. Ait illa: Istud non potest
fieri sine magnis expensis. Sufficit quod ei concedatis quamdiu est
extra imperium suum quinque milites, qui ei associentur. Et sic
factum est. Filia patri rescripsit, quod alium auxilium ab ea ha-
bere non posset, nisi quinque milites de sumptibus regis in societate

