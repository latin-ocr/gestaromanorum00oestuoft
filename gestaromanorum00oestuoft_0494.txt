472

Quid sequitur postea? Certe Moyses i. e. quilibet fideliS, qui desiderat
januam regni celestis intrare, oportet ut legem desponset, juxta illud
Matth.: Qui crediderit et baptisatus fuerit, salvus erit.

CAP. 1⁶22. (114.)

5 De adulteris mulieribus et excecacz‘one quorundam prelatorum.

Miles quidam perrexit, ut vineam suam vindemiaret. Uxor autem
ejus, putans ipsum diucius moraturum, amasium habuit, pro quo
misit, ut cito veniret. Qui cum venisset, cameram intravit. Et cum
ambo in stratu essent, venit miles, scilicet maritus, ramo vinee in

10 oculo percussus et ostium percutit. At illa tremebunda aperuit, prius
tamen amasium abscondit. Miles ergo intrans oculum doluit et lectum,
ut quiesceret, parare jussit. Tunc uxor, timens ne amasium in ca-
mera latitantem videre posset, marito ait: Quid festinas ad lectum?
Dic michi, quid tibi accidit? 1110 ergo referente ipsa respondit: Di-

15 mitte me, inquit, domine, ut sanum oculum arte medicinali confirmem,
ne illo forsitan morbo alterum similiter amittas. Quod ille sustinens
os suum illa quasi pro medicina super mariti oculum sanum appo-
suit et manu amasio innuens ille recessit. Quo facto dixit uxor
marito: Modo secura sum, quod nullum malum oculo sano eveniet;

20 jam lectum ascende et quiesce!

Carissimi, miles iste est prelatus ecclesie, qui habet sanctam
ecclesiam custodire et oves sibi traditas regere. Uxor adulterata est
anima, que sepius per peccatum diabolo adheret. Miles percutitur
oculo, quociens prelatus muneribus excecatur, quia scriptum est

25 Sapien. VI: Munera excecant oculos judicum. Sic quod necesse habeat
cameram bone vite intrare et omnem avariciam et cupiditatem a se
excutere per penitenciam. Tunc audacter debet [105] ostium cordis
sui percutere, et tunc uxor i. e. anima aperit, ut gloriam dei recipiet.
Sed heu, sepe per carnales affectiones et mundi blandiciones oculus

30 sanus, scilicet cordiS, cum quo deberemus deum contemplari, offuscatur
per mundi vanitates et carnis voluptates in tantum, quod periculum -
sui ipsius et subditorum [non] poterit advertere et per penitenciam
emendare. Studeat ergo unusquisque, sic oculos mentis ad deum di-
rigere, ut poterit omne velamen peccati expellere.

