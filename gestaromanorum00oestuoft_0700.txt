678

rant fontem confessionis scil. ora confitencium quando verecundiam
et timorem ponit in tantum quod pre verecundia vel timore peni-
tencie nolunt malum ante sacerdotem expandere. Et si sie fecerimus
morti eterne condempnati erimus. Studeamus ergo etc.

277, app. 81.

Teobaldus in civitate romana regnavit, qui statuit pro lege quod
nullus sub pena mortis uxorem aliquam propter pulcritudinem de-
sponsaret, sed propter divicias, et si pauper esset mulier vero dives
eam non acciperet, nisi tantum in diviciis possideret sicut et ipsa.
Erat tunc miles quidam generosus sed pauper qui nullam uxorem
habuit. Perrexit ad diversa loca et regna ut uxorem inveniret.
Tandem unam dominam pulcherrimam et decentem invenit, que
quasi infinitas divicias possidebat. Ait ei miles: Karissima domina,
placet tibi me in virum habere? At illa: Karissime, nosti legem?
Lex est statuta quod vir mulierem non accipiet nec mulier virum
nisi ambo equalia bona habeant. lte ergo ut vobis tanta bona ad-
quiratis sicut possideo et me in uxorem habebitis. Ille hoc audiens
tristis recessit. Intime cogitavit quomodo et qua via tot bona ad-
quirere posset. Tandem dictum erat, quod quidam comes erat in
partibus aliis cecus a nativitate, qui dives erat valde. Ille hoe
audiens ad castrum ejus accessit et cogitavit quomodo militem
cecum occidere posset. In die homines armati semper parati erant
custodire ducem. In nocte vero quendam caniculum habebat, qui la-
trabat in tantum quod nullus ad lectum appropinquare posset,
quando ex latratu canis dux excitaretur et de inimicis premunitus
esset. Miles hoc audiens ait intra se: In die non possum ducem
occidere propter armatos, nec aliud mihi restat quam canem inter-
ficere, et tunc meum propositum adimplebo. Accidit una nocte, quod
cum miles cameram ducis occulte intravit, statim caniculus cepit la-
trare. Miles vero sagittam direxit et caniculum occidit. Dux vero
non audiens caniculum credebat omnia in pace esse. Sompnum cepit:
Ipso dormiente miles extraxit gladium et ducem occidit et omnia
bona sua abstulit et ad dominam perrexit et ait: Domina karissima,
jam bona nostra sunt equalia et non remanet aput te excusacio quin
me in virum recipies. At illa: Dic mihi quomodo in tam parvo
tempore tot bona adquisivisti? At ille: Quendam ducem occidi et
bona ejus abstuli. Ait domina: Antequam me in uxorem ducas

