455

a rege obtineret. Hoc audientes nobiles et optimates ad torneamentum
venerunt. Rex ordinavit ut milites dividerentur ita, ut ex una parte
plures ordinavit in certo numero et tot ex alia parte; illi vero, qui
primo ordinati fuerunt, omnia scuta sua et arma in loco ad hoc de-
putato per ordinem posuerunt. Rex precepit, ut quicumque ex alia
parte scutum alicujus cum hasta tangeret, statim ille, cujus scutum
tactum esset, ad torneamentum secum descenderet et una puella ad
hoc electa illum armaret et sic contra alium luderet, et si alium in
ludo superaret, illo die corona regis coronatus esset et in regali
mensa collocaretur. Miles quidam hoc percipiens diligenter omnia
scuta respexerat, et unum scutum vidit, in quo erant tria poma aurea,
que miro modo habere desiderabat, et sic scutum illud tetigit, alius
autem, cujus erat scutum, statim a puella se armari fecit et descendit
et contra eum lusit, in quo ludo [95 b] caput ejuS, qui scutum suum
tetigit, amputavit et mercedem condignam accepit.

Carissimi, iste imperator est dominus noster lhesus Christus,
qui contra. diabolum pugnavit3 primo in celo commissum est tornea-
mentum i. e. bellum inter deum et diabolum, quando Michael et
angeli ejus preliabantur cum dracone, et postea in terra in die pa-
rasceves. Sed redeamus ad propositum. Deus habet tria scuta seu
signa scilicet potenciam que est scutum patris, sapienciam que est
scutum filii, bonitatem que est scutum spiritus sancti; illa tria scuta
posuit deus in uno loco determinato, scilicet in natura humana, quando
creavit hominem ad imaginem et similitudinem suam. Primus homo
dominabatur omnibus bestiis3 ecce potencia, que est scutum patris3
primus habuit scienciam de omnibus rebus3 ecce sapiencia, que est
scutum filii; primus homo creatus est in gracia et in dilectione dei
et proximi3 ecce bonitatem, que est scutum spiritus sancti. Malignus
vero spiritus in malo obstinatus volens pugnare contra deum accessit

5

10

15

25

ad hominem, in quo tria scuta trium personarum erant appensa, et 30

unum tetigit non scutum patris dicentis: Si comederitis, eritis po-
tentes sicut dii. Non scutum spiritus sancti, dicentis: Eritis boni vel
amantes. Sed tetigit scutum filii, in quo erant poma aurea, scilicet
operacio trinitatis, dicentis: Si comederitis existo fructu, eritis sicut

dii, scientes bonum et malum. Tactum ergo est scutum filii dei3 35

ideo decuit, ut deus pater mitteret filium, qui malignum spiritum pro
nobis expugnaret. [llum dei filium armavit una virgo electa scilicet
beata virgo Maria, de qua humanam naturam assumpsit, cum qua
nos ad vitam eternam perduxit.

