60ss

At ille: Quod dixi, dixi et hoc in corde meo affirmavi. Que ait:
Domine judex, ex quo ita est quod nec prece nec precio iste mer-.
cator potest flecti, peto instanter ut legem exerceas tam pro milite
quam pro mercatore. Dixit judex: Quidquid lex jubet hoc implebo.
Ait illa mercatori: Dic michi in qua parte corporis carnes ejus velis
abscidere. Et ille: In pectore, ubi cor jacet. Que dixit judici: Domine
mi, coram omnibus dixisti quod justiciam velis tenere pro milite
sicut pro mercatore. Ex quo ita est, peto instanter beneficium legis.
Rex dicit, quod quicumque sanguinem alicujus effuderit, sanguis ejus
pro eo effundatur. Miles iste tantum convencionem fecerat de carni-
bus abscindendis, non de effusione sanguinis. Tu ergo mercator im-
pleas convencionem tuam, ubicumque volueris in toto corpore ejus,
sed videas, ne sanguinem ejus effundas, quia si hoc feceris beneficium
legis recipies, Dicit ei mercator: Ex quo ita est, da michi pecuniam
meam et tibi remitto omnem accionem quam contra te habebo. Que
ait: Dico tibi, quia non denarium ab eo optinebis. Coram omnibus
tibi optuli et rennuisti. Et conversa ad judicem ait: Karissime, da
judicium. Qui ait: Vita est salvata militis numquam evelli potest
sine sanguinis effusione, de quo mentionem fecit in convencione, et
quia mercator rennuit quod suum erat, transeat ergo sine solucione.
Illa cum hoc audisset, gracias judici reddidit et ait: Domine, ad
domum te recommendo, exivit et equum ascendit et domum cqui-
tavit. Omnes autem juxta judicem sedentes dixerunt: Miles iste re-
cedens miro modo et sapienter militem illum salvavit, et omnes
credebant eam esse virum. Finito autem judicio omnes recesserunt
et mercator ad domum suam confusus abiit. Miles autem ad domum
puelle ivit. Illa autem interim ornavit se sicut prius ad modum
mulieris et amplexatus est eum et ait: Karissime, quomodo evasisti
hodie? Qui ait: Ego eram adjudicatus morti et subito intravit qui-
dam miles juvenis valde et sapiens et generosus et eloquens, qui
per sapienciam suam me liberavit et hoc non obstante ita sapienter
loquebatur, quod eciam nichil mercatori tenero solvere quia judex
pro me sentenciam dedit et mercator sine solucione abiit. Dixit
puella: Ex quo te deus per sapienciam hujus militis salvavit, quare
ipsum ad prandium non vocasti? Respondit miles: Subito intravit et
finito judicio exivit nec postea potui ipsum videre. Respondit juven-
cula: Si eum videres, numquid noticiam ejus haberes? Qui dixit: l
Optime. Illa cameram intravit et sicut prius se ornavit; quo facto l
exivit. Miles cum eam vidisset ultra quam credi potest gaudebat et Ι
osculatus est eam et ait: Benedicatur hora in qua fuisti nata. Post

