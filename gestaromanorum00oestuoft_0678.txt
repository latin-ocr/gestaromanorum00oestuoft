656

morem omnes excitati sunt. Naute vero puelle dixerunt ac militibus:
Karissimi, estote confortati, deus nos salvabit, habeamus bonum con—
silium, quia sumus in ventre ceti. Ait puella: Audite consilium meum
et erimus salvati. Qui dixerunt: Dic. Que ait: Accendamus ignem in
magna copia et cete quilibet vulneret sicut profundius possit et per
ista duo mortem recipiet et statim ad terram natabit et sic per gra-
ciam dei evadere poterimus. Illi vero consilium puelle per omnia
impleverunt. Cete cum mortem sensit ad terram perrexit. Juxta
quam terram erat quidam miles manens, qui cena facta versus litus
maris ambulavit. Cum ergo cete hinc inde natare vidisset et terre
appropinquare, servos vocat et cete ad terram traxit. Qui inceperunt
cum instrumentis percutere. Puella cum sonitum audisset, loquebatur
pro omnibus et ait: Karissimi, suaviter percutite et latus ceti aperite,
hic sumus in ejus ventre filii bonorum virorum de generoso sanguine.
Miles cum vocem puelle audisset ait servis suis: Karissimi, latus
ceti aperite et videamus quid lateat interius. Cum vero apertum
fuisset, puella primo exivit ymmo quasi mortua, deinde milites et
ceteri alii. Cepit narrare cujus filia esset et uxor filii Imperatoris
esse deberet. Hoc audiens miles eam per aliquot dies cum tota fa-
milia secum retinuit, donec perfectum statum suum recuperabant.
Post hoc puellam cum muneribus ad Imperatorem misit cum tota
familia. Imperator cum eam vidisset, ait: Karissima filia, bene tibi
sit nunc et in perpetuum. Sed tibi dico filia, antequam filium
meum habueris in maritum te probabo per unum actum. Sta-
tim fecit fieri tres cophinos. Primus erat de auro purissimo et
lapidibus preciosis. Et erat talis superscripcio super cophinum:
Qui me aperiet in me invenerit quid meruit. Et totus cophi-
nus erat plenus interius ossibus mortuorum. Secundus erat· de
argento purissimo plenus gemmis ex omni parte qui talem super-
scripcionem habebat: Qui me elegerit in me invenerit quod natura
dedit. Iste cophinus terra plenus erat. Tercius.cophinus erat de
plumbo habens superscripcionem talem: Pocius eligo hic esse et re-
quiescere, quam in thesauris regis permanere. In cophino isto erant
tres annuli preciosi. Tunc ait Imperator puelle: Karissima, hic sunt
tres cophini3 eligas quemcunque volueris. Et si bene elegeris, filium
meum in maritum optinebis. Illa vero tres cophinos intime respexit ἐ
et ait in corde suo: deus qui omnia videt det mihi graciam sic
eligendi, ut de illo pro quo multum laboravi non deficiam. Que pri-
mum cophinum tetigit et scripturam legit: Qui me etc. [Illa cogitabatz]
Cophinus exterius est preciosus, sed quid interius lateat penitus

