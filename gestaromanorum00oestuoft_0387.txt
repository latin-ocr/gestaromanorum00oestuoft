365

deo gracias reddidit et toto tempore vite sue in bona pace vixit et
spiritum deo reddidit.

Carissimi, iste imperator potest dici quilibet bomo totaliter mundo
datus, qui propter divicias et honores in superbia cordis erigitur, si-
cut alter Nabugodonosor, qui divinis preceptis non obedivit. Vocat
milites i. e. sensus, pergit ad venandum mundi vanitates, interim
calor intollerabilis i. e temptacio diabolica eum arripit, quod quiescere
non potest, quousque in aquis mundanis sit totaliter refrigeratus,
ista refrigeracio est detrimentum anime et sic milites i. e. sensus sine
custodia hominem demittunt, quocienscunque in aqua mundana balneari
intendit. Sed de equo primo descendit, i. e. a tide errat, quia in
baptismo firmiter deo promisit adherere et pompis diaboli abre-
nunciare, sed quam cito totaliter se in aquis mundanis involvit,
fidem frangit et hoc est de equo descendere. Deinde deposuit vestes
i. e. virtutes, quas in baptismo recepit, et sic nudus miser in mundi
vanitatibus jacet. Quid est faciendum? Certe ut alius scilicet pre-
latus, qui fidem et virtutes habet eum custodire, i. e. vestimenta re-
cipere, quia prelato datur potestas solvendi peccatorem, quociens puro
corde ad deum se convertit. <Iovinianus cum de aqua exivit etc. Sic
miser homo, cum de aqua mundana per dei graciam intendit exire,
nullam virtutem inveniet, quia omnes per peccatum perdidit, ergo
habet materiam dolendi. Quomodo debent ergo virtutes recuperari?
Certe ad domum militis primo debet pergere. Miles iste est racio,
que habet te flagellare, quia racio dictat, quod quantum contra deum
perpetrasti, in corde tuo hoc emendes, et ideo non poteris teipsum
dicere imperatorem i. e. christianum quia opera christiani per peccatum
perdidisti; racio ergo te expellit ab omni vicio. Quid ergo est facien-
dum? Pergas ad castrum ducis scilicet ad conscienciam tuam pro-
priam, que contra te graviter murmurat, donec reconciliatus deo fueris,
immo in carcerem te ponit, hoc. est in perplexitatem magnam, quo-
modo et per quam viam deo placere potes et [47] vulnera ab eo re-
cipere i. e. cordis compunctionem, per quam sanguis i. e. peccatum
exeat. Deinde ad palacium cordis tui pulsare, i. e. intime cogitare,
quomodo et qua de causa contra deum deliquisti. ‹Ianitor i. e. vo-
luntas, que est libera, ostium cordis tui habet aperire et te ducere
ad primum statum, quem in baptismo recepisti. Canis, qui saltat,
ut te occidat etc. est caro tua propria, per quam homo sepius oc-
ciditur, nisi deus impediret. Et falco in partica extra fenestram volat
etc. i. e. potencia divina non tecum manebit quamdiu in mala vita

32 quam] oriy. que.

10

15

20

25

30

