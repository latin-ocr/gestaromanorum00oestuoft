10

25

30

35

302

Accidit casuS, quod erat quidam pauper in civitate romana nomine
Guido. Qui cum de lege audisset, intra se cogitabat: Pauper sum et
de vili sanguine productus. Melius est michi, ministrare et divicias
acquirere, quam sic semper vivere in egestate. Accessit ad palacium,
tres ictus secundum legem in porta dedit, janitor statim hostium ape-
ruit et eum introduxit. Ille vero flexis genibus imperatorem salutavit.
Ait ei imperator: Dic michi, carissime, quid petis? Domine, servi-
cium. Qui ait: De quo ministerio scires michi ministrare? At ille:
Domine, de sex ministeriis sum expertus. Primum ministerium est:
scio corpus magni principis die ac nocte custodire, lectum ejus parare,
cibaria ei propinare, pedes ejus lavare. Secundum ministerium est:
scio vigilare, quando alii dormiunt, et dormire, quando alii vigilant.
Tercium ministerium est: scio bonum potum gustare et secundum
gustum quemlibet potum judicare. Quartum est: scio invitare homines
ad convivium ad honorem invitantis. Quintum ministerium est: scio
ignem facere sine fumo, [16 b] circumstantes sedentes calefacere. Sex-
tum ministerium est: scio homines docere bonam viam versus terram
sanctam, sic quod cum sanitate redibunt. Ait imperator: Ista sunt
pulchra ministeria et multis utilia. Mecum remanebis et primo ex-

* periri volo de corpore meo. Corpus meum custodies isto anno. Ait

ille: Domine, presto sum, voluntati vestre satisfacere. Guido omni
nocte lectum satis honeste paravit, lintheamina lavit et sepius mutavit
singulis noctibus. Ante ostium camere armatus jacuit, habensque se-
cum parvum caniculum bene latrantem, ut si casu aliquo dormiret,
et aliquis subito veniret, per latratum canis excitatus esset. Semel
omni ebdomada pedes ejus lavit, in omnibus tam prudenter et utiliter
ei ministravit, quod in nullo defectus inveniri posset, unde imperator
per omnia eum laudavit. Finito anno eum senescallum fecit, ut im-
pleret secundum servicium suum scilicet: Scio vigilare. Guido iste
sic institutus per totam estatem laborabat et vigilabat et omnia ne-
cessaria pro hyeme providit. Dum vero adesset hyems etalii incipe-
rent vigilare et laborare, ipse vero quiescens dormiebat sic quod im-
plevit secundum ministerium suum scilicet: Scio vigilare, quando alii
dormiunt. Imperator cum vidisset quod tam prudenter duo ministeria ·
complevisset, gavisus est valde et vocavit pincernam et ait ei: Caris-
sime, ponite in calice meo acetum, vinum optimum et mustum, et
detis Guidoni ad bibendum, quia istud est tercium ministerium suum,
scit enim gustare bonum potum. Et sic factum est. Dum autem
gustasset, ait Guido: Fuit bonum, est bonum, erit bonum3 hoc est
18 redibunt] orz‘9.1·edebunt.

