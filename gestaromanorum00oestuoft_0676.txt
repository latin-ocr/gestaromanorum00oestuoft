654

animam in peccatis dormientem inveniat, puellam, i. e. sacram doc-
trinam, in ea occidit. Ducissa vero, i. e. consciencia, per lumen lam-
padis, i. e. gracie divine, cum hoc viderit excitat ducem, i. e. racio-
nem, ut animam a peccatis excitat, quod facit, et ad viam penitencie
dirigit, in qua via vidit septem homines, i. e. septem peccata mor-
talia, parati eum ad patibulum inferni ducere, tunc debes precio,
i. e. bonis operibus liberare. Demum pergit ad civitatem, i. e. mun-
dum, tunc venit navis, i. e. vanitas mundi, in qua sunt diversa mer-
cimonia i. e. delectaciones. Magister navis est homo peccator qui
invitat te per servum, i. e. adulacionem, et elevat vexillum iniquitatis
et ducit te in mare, i. e. in peccatum te intendit projicere. F ac ergo
sicut fecit domina, pone te ad oracionem, tunc venit tempestas i. e.
contricio de peccatis, et omnia subjurguntur. Tunc ad monasterium
i. e. bonam vitam pervenias et omnes infirmos, i. e. sensus sanas
per bonas herbas i. e. virtutes, et per continens Imperatorem i. e.
dominum nostrum ihesum Cristum invenies etc.

⁶250, app. 54.

Heinricus in civitate Romana regnavit, qui statuit pro lege quod
si quis esset captus pro aliqua transgressione et in carcerem positus
si carcerem evadere posset et ad pallacium curreret ac intrare ante-
quam detentus esset, quantumcunque malus refugium haberet sed
custos carceris graviter puniretur. Accidit casus quod quidam miles
contra dominum regem aliquid deliquit et propter hoc incarceratus
et in eodem carcere multipliciter singulis diebus punitus3 panis et
aqua cottidie sibi dabatur, unde totaliter est anichilatus. Accidit
quod omni die per quandam fenestram intravit quedam phylomena
que miro modo dulciter cantavit. Miles iste per cantum ejus multum
est consolatus, de pane suo omni die ei dedit et sic philomenam nu-
trivit. Cum vero semel esset multum desolatus, intravit philomena
et in gremio ejus dulciter cepit cantare. ⁴Ait miles: Ο bona philo-
mena quid valet cantus tuus in hac miseria. Si cantus tuus posset
me liberare a carcere optime tibi ministrarem. Hiis dictis philomena
evolavit. Tereia die rediit portans in rostro suo parvum lapidem
quem in gremium ejus cadere permisit. Miles cum lapidem vidisset,
ammirabatur. Statim accepit lapidem et manicas ferreas tetigit et
dissolute sunt. Miles gavisus est. Statim perrexit ad ostium carceris
et ostium apertum est et ad pallacium cucurrit. Custos vero carceris

