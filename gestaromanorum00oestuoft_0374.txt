10

15

20

25

30

35

352

peccatrice, que deliquit, quia pro commisso multum dolet, et si ei
misericordiam non feceris, non ero Misericordia filia tua. Quarta
soror, scilicet Pax, cum audisset tantam discordiam inter sorores,
totam terram voluit derelinquere et fugam peciit. Hoc facto Justieia
et Veritas exhibuerunt gladium et regi tradiderunt dicentes: Domine,
ecce gladius justicie ad occidendum illam meretricem, que nos et
fratrem nostrum confundit. Misericordia hoc videns gladium a manibus
earum arripuit et ait: Satis diu regnastis et vestram voluntatem ob-
tinuistis. Modo tempus est, ut exaudiar a patre meo, ego sum filia
sua sicut et vos. Respondit Justicia: Verum est, multo tempore reg-
navimus et adhuc volumus regnare. Verumtamen ex quo inter nos
est tanta discordia, vocetur frater noster, qui sagax est in omnibus,
et inter nos judicet. Et sic factum est. Filius vero cum venisset et
audisset altricaciones inter eas, quomodo Justicia et Veritas ex una
parte vindictam pecierunt, Misericordia veniam, ait: Carissime sorores,
propter vestram discordiam soror nostra a patre nostro predilecta,
scilicet Pax, totum regnum dimisit. Hoc nullo modo [396] volo pati,
quia pro sponsa mea adultera paratus sum pati supplicia. Ait
Justicia: Si hoc feceris, tibi contradicere non possumus. Dixit ergo
ad Misericordiam: Tu laboras pro sponsa mea, ut reducatur, si vero
eam reducam, et iterum fornicata fuerit, intendis iterato pro ea inter-
cedere? At illa: Non, nisi penituerit. Audiens hec filius Pacem
sororem suam reduxit, et fecit sorores adinvicem osculari. Facta
concordia filius de regno descendit et bellum pro sponsa dedit et eam
cum omni honore ad regnum patris sui reduxit. Et sic ambo vitam
in pace finiverunt.

Carissimi, rex iste est pater celestis, filius tam sapiens est do-
minus noster ihesus Christus, sponsa tam pulchra est anima ad dei
similitudinem creata, quatuor sorores justicia, veritas, misericordia et
pax. Anima cum servo domini i. e. cum diabolo adulterata est, quando
ei consensit, et ideo eam dominus suus dimisit. Post hec pius sponsus
dedit ei libellum repudii et dimisit eam et privavit eam omni honore
suo, quo erat constituta super opera manuum domini, sicut ait Psal-
mista: Omnia subjecisti sub pedibus ejus. Dedit eciam ei ducatum
i. e. paradisum et illum eciam ab ea abstulit et in miseriam hujus ‚Äù
mundi posuit, unde: In sudore vultus tui vesceris pane tuo. Unde
Bernardus conqueritur et dicit: Memento nobilitatis tue, pudeat de-
jeccionis tue. Ipse vero dominus misertus sponse sue misit ad eam
nuncium, qui revocaret eam et diceret: Elevare, elevare, consurge,

8 earum] oriq. eorum.

