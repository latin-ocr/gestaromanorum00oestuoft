609

facto dixit rex illis tribus fratribus: [bi est pater vester sepultus?
Ac illi indicantes locum rex vero fecit patrem extumulare et unum
os de corpore ejus extrahere et iterato eum sepelire. 1100 facto vo-
cavit servos suos et ayt: Accipite os illius regis mortui et in san-
guinem primogeniti intluite ut sumat de sanguine inquantum potest.
Hoc facto illud os ad solem posuerunt ut sanguis tirmiter et fortiter
adhereret ossi. Cum autem os exsiccatum esset et cruentatum appa—
re[re]t, tunc precepit rex ut lavaretur3 statim cum lotum fuisset
sanguis evanuit et os in suo colore permansit. Tunc ait rex secundo
filio ut primo, qui eciam sanguine minutus· est, et os patris in san-
guine involutum est et in sole positum et desiccatum et os illud
lavaretur sanguis iterum evanuit et os in suo colore permansit ut
prius. Hoc audiens rex ait juniori filio: Oportet te minuere sicut et
fratres tui, quod factum est; et cum os patris in sanguine positum
fuisset et in sole desiccatum, et cum os illud lavaretur sicut prius,
tamen propter locionem et fricacionem non potuerunt sanguinem
evellere neque separare quin os esset cruentatum. Quo viso ait rex:
Tu. es vere ejus legittimus, nam sanguis tuus ex osse isto processit3
fratres autem tui sunt non legittimi sed ex adulterio nati. Do ergo
tibi predictam arborem in hereditatem ad possidendum3 et omnis
populus laudabat sapienciam regis, qui intantum sapienter judicasset
istos tres fratres.

Mistz'ce. iste imperator est dominus noster Ihesus Christus, qui
pugnavit contra regem Egipti i. e. contra ipsum dyabolum, et omnia
in guerra expendidit. Unde dicit scriptura: Volucres nidos habent,
vulpes foveas, filius autem hominis i. e. Marie non habet ubi caput
suum reclinet, quia iste imperator nichil retinuit« nisi arborem i. e.
sanctam crucem, et quicunque gustaverit de fructu illius arboris i. e.
quicunque passionem Cristi in memoria et in mente habuerit, quo-
cunque morbo egrotaverit sanitatem recipiat per veram penitenciam
et confessionem et contricionem cordis excepta lepra i. e. desperacione
de misericordia dei que dicitur esse peccatum in spiritum sanctum3
ergo non salvabitur nec hic nec in futuro. Per tres filios designantur
tria genera hominum3 per primum scil. primogenitum designantur
potentes et divites quibus datur hic sub et super scil. in aere et in
terra, quia omnia subjacent eis propter divicias quia illis venit aliqua
superbia et luxuria que totum delet, ita quod lotum non habet nec
penitenciam in talibus nec justicia quia multi dicunt: Si taliter semper
vivere scirem ad gaudium aliud me non declinarem. Per secundum

filium intelliguntur judices tam seculares quam spirituales, qui plus
Oeaterley. Gesta Romanorum. 39

