590

ad modum pueri brachium immobile tenere debemus. Per brachium
intelligitur fortitudo animi, que in nobis debet esse, ne sacrificium
bonorum operum impediatur. Sed Alexander, i. e. Cristus verus do-
minator mundi, ignem cremare, i. e. diucius nos temptari permittit, ut
perseveranciam nostram experiatur et coronam vite largiatur.

185, germ. 17.

Dicit Plinius, quod est quedam arbor in Indea cujus flores fructus
dulcem habent odorem, et juxta arborem manebat quidam serpens,
qui vocabatur jaculus. Hic odorem arboris ut destrueret ad radicem
arboris veniens eam intoxicavit. Quod videns ortulanus illius patrie
tiriacas accepit et in quadam virga summitati illius arboris infudit,
que cito expulit venenum a radice infecta et arborem sterilem factam
fructificare fecit.

Reduccz'o. Karissimi, per istum arborem intelligi potest homo.
Fructus hujus arboris sunt opera bona. Matth.: A fructibus eorum
cognoscitis. Fructus dulces protulit hec arbor ante peccatum, ita quod
potuit illud dicere Sap: Flores mei fructus honoris etc. Hos fructus
serpens antiquus sustinere non potuit, sed venenum posuit in radice,
dum peccatum posuit in primo parente. Sic infecta fuit arbor, ita
quod fructum dulcem proferre non potuit, quia per nulla opera
quantumcunque meritoria homo celum ingredi poterat. Sed sapiens
ortulanus, pater celestis tiriacam infudit in una virga hujus arboris.
Hec virga est virgo Maria, de qua dicit Ysai: Egredietur virga de
radice etc. In hac virga posita fuit tyriaca, quando filius dei missus
est a patre in uterum virginis et quando de virgine natus est Cristus.
Venenum peccati a genere humano sua virtute expulit, et sic arbor
ista, mediante tyriaca ista, suam dulcedinem recuperavit et per con-
sequens nobis vitam eternan. dedit.

186, germ. 18.

Reffert Allexander philosophus de naturis rerum, quod virgilius
in civitate Romana nobile construxit pallacium, in cujus medio pal-
lacii stetit ymagO, que dea Romana vocabatur. Tenebat enim pomum
aureum in manu sua. Per circulum pallacii erant ymagines cujuslibet
regionis, que subjecte erant Romano imperio, et quelibet ymago

