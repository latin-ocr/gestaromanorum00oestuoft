680

Moralz'ter. Karissimi, ille imperator est Christus, qui illam
legem edidit, quod nullus desponsaret mulierem etc. Hoc est dictu:
Deus vult et precipit, ut non simus desponsati alteri quam ipsi, qui
in diviciis habundat, nec quod mulier scil. deitas nullum accipiet,
nisi habundet in diviciis, i. e. bonis virtutibus. Miles vero, qui per
regna et castra perrexit ad querendam uxorem in diviciis habundantem,
certe est quilibet homo mundanus qui circuit mundum per diversa
loca, ut inveniat commoda anime sue. Quando invenit uxorem i. e.
carnem in diviciis deliciarum nutritam et cupit eam desponsare}
mulier illa scil. caro non vult simpliciter homini copulari sive con?
sentire, donec divicias i. e. carnis delicias habeat in opere suo. Que
sunt illa que caro desiderat? Certe bene comedere, suaviter vivere,
delicata adquirere et nullam molestiam contra carnem facere. O miser
homo, defuturis non premeditaris! Occidit ducem i. e. racionem, que
carnem regere debet. Homines armati qui ducem custodiebant in die
certe virtutes sunt quas in baptismo recepit, quando diabolo renuncia·
vit et Cristo adhesit. Sed caniculus qui bene in nocte latrat, est
tua consciencia, que semper contra vicia murmurat. Conscienciam
occidit, quando caro in deliciis superatur et spiritus objicitur, et sic
dux i. e. racio interficitur, per quam homo deberet regi. Sed modo
est videndum qualis vox desuper est dilapsa. Certe vox divina que
precantibus talibus loquitur in scriptura sancta per ysaiam: Ve vobis,
qui conjungitis domum ad domos. Ve vobis qui sapientes estis in oculis
vestris. Isti sunt qui animam occidunt et carnalem voluptatem despon-
sant. Et a talibus est timendum quia avis quotidie scil. sancta scrip-
tura cantat ad animam peccatricem: Revertere, revertere Sunamitis
i. e. anima peccatrix et ego intuear te, scil. ego pater et filius et spi-
ritus sanctus videbimus te ad nostram similitudinem. In eadem forma
et pulcritudine qua fecimus te. Adhuc homo est contrarius deo. Istud
non sapit. Dirigit sagittam peccati et quantum in eo est crucifigit et
erigit sibi castrum superbie. Et tunc infernus aperit et talem cum
omnibus delictis suis devorat. Studeamus ergo sic carnem domare et
deo placere, quod poterimus ad eterna gaudia pervenire. Ad quam etc.

278, app. 8⁶2.

Miremis in civitate romana regnavit, qui uxorem pulcram de-
sponsaverat et diu erant adinvicem conjuncti et nullam prolem habere
poterant. Quesiti sunt medici per diversa regna, ut imperatorem con-

