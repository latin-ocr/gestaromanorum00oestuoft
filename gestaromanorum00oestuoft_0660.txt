638

239, app. 43.

Legitur in flagitiis deorum quod erat quedam mulier nomine
nostistes⁷ que erat impregnata et vicina partui. Que ingressa in
templum deorum suorum ut consuleret super fetum quem gerebat in
utero, utrum esset masculus vel femina. Cui primus deorum tale
dedit responsum: fetus tuus filius est et concedo sibi pulchritudinem.
Secundus deorum dixit: fetus tuus filius est et concedo sibi fortitu-
dinem. Tercius similiter dixit, qui ei concessit plenitudinem divitia-
rum. Istis responsis acceptis mulier indignata recessit a templo,
offensa graviter eo quod dii non concesserunt filio suo nisi tria dona
sc. pulchritudinem, fortitudinem et divitias et secundum legem sub
qua vixit reversa est in templum ut diis pro beneficiis filio inpensis
sacrificia offerret, et cum venisset obtulit eis tria munera3 pro primo
dono sc. pulchritudine obtulit lutum, pro 2¹¹⁰ dono sc. fortitudine spu-
tum, pro tercio dono sc. habundantia divitiarum obtulit derisiones.
Quibus oblatis dii illius offensi mutaverunt fetum in utero matris
exeuntem. Qui cum nasceretur apparuit in conspectu omnium talis
figure. Quia pro dono pulchritudinis portavit capud symee, pro dono
fortitudinis portavit manus et brachia anseris, pro dono divitiarum
habuit corpus excoriatum et pelle nudatum et oculos vice versa re-
volventes. Ista mulier est anima rationalis quam deus pater ad yma-
ginem suam formavit cum pulchritudine corporali. Quam filius dei
decoravit cum fortitudine spirituali, quam deus spiritus sanctus re-
plevit plenitudine virtuali. Sed cum anima revertitur ad laudandum
deum pro donis istis, tunc homo pro pulchritudine corporali offert
lutum luxurie, pro fortitudine spirituali offert sputum discordie, pro
plenitudine virtuali offert derisiones superbie et sic tales justo dei
judicio et servicio vilescunt per luxuriam ut asseres debilitantur per
discordiam et sic tandem progrediuntur nudi et excoriati virtutibus
propter gratie carentiam.

240, app. 44.

Recitat troyanus quod helena sic dicta depinxit deam amoris
circumornatam quatuor rotis. In prima rota scriptum erat: honoro.
In secundo: laboro. In tertia: dulcor. In quarta: consolor.

Ad propositum. Maria magdalena has proprietates amoris ostendit

simili modo. Primo amorem Christi quando Christus in specie ortu· ·

