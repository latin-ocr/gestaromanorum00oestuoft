624

dei incarnatus. Fimbria est pars inferior vestis per quam intelligitur
humanitas que est inferior divitate quia secundum humanitatem passus
fuit in sancta cruce. Haec ymago posita fuit in superiori parte co-
lumpne quia Christi passionem semper in memoria habere debemus.
Sed pes hujus columpne est amor hominis. per herbam, que est
amara, intelligitur contritio hominis sive dolor. Tunc herba de pede
columpne procedit quando ex ferventi dilectione, quam homo habet
ad deum, surgit dolor in corde peccatoris, et intantum augmenta-
tur et crescit, quod quasi deum tangit ad misericordiam eum inclinans,
et contrario morbo peccati dedit medelam et peccatori vitam eternam.

215, app. 19.
De praecone et nobili femina.

Refert Valerius quod quidam praeco unam nobilem feminam pro
adulterio capitali sentencia dampnavit et carceri tradidit ibidem fame
occidendam, quam custos carceris non statim occidit sed pietate
motus aditum ipsius filie femine concessit, observavit tamen ne quid
alimonie (matri inferret) ut sic fame periret. Post multos dies praeco
ammiratus unde femina in carcere viveret, intellexit quod filia ma-
trem perlae suarum mamillarum sustentasset, que necessitas sive
fidelitas inaudita iram praeconis ad pietatem inclinavit et ipsi fe-
mine veniam impetravit.

Misaee. Iste praeco est pater celestis qui dampnavit genus hu-
manum propter peccatum, et carceri infernali tradidit et abjudicavit
ut ibi occideretur et gravibus penis affligeretur. Sed custos carceris,
i. e. dominus noster ihesus Cristus, motus pietate permisit filiam,
i. e. suam misericordiam, genus humanum adire, et ei lac sue pas-
sionis dedit, ne eternaliter moreretur et patris offensam mitigavit et
ei peccata remisit.

216, app. 20.

Erat quidam rex qui ad terram sanctam perrexit. Miles qui-
dam erat qui amore inordinato reginam dilexit et e converso [venit
ad dominam et Cum ea morabatur, quam diu rex erat absens]. Cum
vero rex moram traxisset, regina cum milite loquebatur ut eum in
uxorem acciperet dicens: dominus meus rex mortuus est: diem

