622

Mistiee. Imperator iste est dominus noster iehsus Cristus, filia
tamen pulchra est anima ad similitudinem dei creata cui deus pro
custodia dedit quinque milites i. θ. quinque sensus. Custos illorum
quinque sensuum est racio que debet eos regere, sed canis est caro tua
propria. Marschalcus est homo cui deus omnia tradidit ad custodiam
quando perrexit ad terram sanctam i. e. ad celum. Sed homo sepius
permittit puellam i. θ. animam mendicare⁷ hoc est de peccato in
peccata cadere ita quod omnibus virtutibus spoliatur quas in baptismo
recepit. Milites i. e. quinque sensus propter defectum custodie ac
discipline facti sunt latrones etc. sc. visus videndo que sunt nociva
Auditus audiendo que sunt illicita verba mendacia ac turpia et scur-
rilia et blasphematoria etcet. Sed canem i. e. carnem de qua minus
deus curat, optime nutrivit unde de nocte i. e. in tenebris hujus
mundi ab omni peccato solvi debet ut possit contra vicia latrare,
de die i. e. contra mundi spectacula debet ligari. Sed sepe ligatu-
ram suam fregit et divina precepta violavit quociens peccatum mor-
tale commisit. Sed illo modo imperator venturus est ad judicium.
Si sapientes fuerimus debemus facere sicut fecit marscalcus3 deponere ⁷
omnia vestimenta i. θ. veterem vitam exceptis lineis i. e. fide spe et
caritate et tres cordas portemus nobiscum et ei occurramus. Si vero
non fecerimus nostri adversarii i. e. dyabolus et peccata nos accusa-
bunt cum propria consciencia. Unde occurramus ei quam diu fueri-
mus in hoc mundo cum tribus cordis. Prima corda ad nos liganda
est contricio que debet cor nostrum ligare ac penetrare quod sanguis
i. e. ex omni parte peccata exeat. Unde contricio nostra cum pro-
posito satisfaciendi et abstinendi omne peccatum delet. Secunda
corda ad trahendum nos est confessio que debet nos trahere a prin-
cipio vite nostre usque ad corpus intantum quod carnes affeccionis
separantur ab ossibus i. e. a nobis. Tereia corda ad suspendendum
quousque aves celi etc. hoc est satisfaccio. Apostolus: Suspendendum
elegit anima mea i. θ. satisfaccio pro peccatis quousque aves celi
i. e. angeli a nobis refocillati. Matth.: Gaudium est angelis dei
super uno peccatore etc. Refocillare est summe gaudere. Et si sic
fecerimus deus offensas nobis remittet et tunc possumus filiam ducere*
sc. animam ad vitam salutis et induere optimis vestibus i. e. virtu-
tibus, et milites i. e. quinque sensus per misericordiam revocare.
Sed canem i. e. earnem propriam habeamus semper sub virga et si
ita fecerimus vitam eternam obtinebimus. Ad quam nos perducat
qui sine fine vivit et regnat. Amen.

