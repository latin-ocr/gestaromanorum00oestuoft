599

possibile est. (funi vero circa prandium equitasset, ait miles regi:
Domine, si placet, ostendatis michi honorem et panem et vinum
mecum sumite, quia tempus est comedendi. At ille: Placet michi.
In campo sedebant et cibum sumpserunt et finito prandio rex grates
militi reddidit, quia satis splendide ei ministravit. Ait ei miles:
Semper per viam patrem et matrem deberetis habere vobiscum. At
ille: Quomodo loqueris? pater meus et mater mea bene (30 annos
habent in etate, quomodo ergo possum eos per viam mecum ducere?
stultus es. At ille: Domine, possibile est. Cum vero miles prope
palacium esset, licenciam a rege recepit, quia per viam propriorem
accedere volebat. At ille: Dic michi, carissime, per quam viam
ascendere velis et ubi intendis pergere. Qui ait: Domine, per illam
viam ascendere volo. Sed quando dicis ubi intendam pergere, tibi
veritatem demonstrabo. Hodie sunt septem anni quod rethe quoddam
in quodam loco dimisi, ad illum locum perg03 si inveniam rethe
totaliter sanum et non fractum, rethe mecum accipiam et erit michi
predilectum. Sed si fuerit in aliqua parte fractum ibidem dimittam
et recedam et nunquam post hoc visitabo. Hiis dictis capud regi in-
clinavit et per quandam semitam equitavit et per diem naturalem
occulte ad palacium venit et puellam regis secum abduxit. Rex vero
die secunda ad palacium venit. Imperator vero eum satis honorifice
recepit. Cum autem ambo in mensa sederent, ait rex imperatori:
Domine, narrabo vobis mirabilia que heri audivi in via. Quidam
miles venit ad me de terra sancta et mecum equitabat3 in quantitate
magna cecidit pluvia. Miles dixit, quod stultus essem, quod domum
meam mecum non portassem, et respondi, quod domus mea esset
lapidea et ideo non possem eam mecum ducere. ΔΑἰῖ imperator:
Qualia vestimenta habebat ille? At ille: Pallium cum capucio. Ait
imperator: Certe sapiens erat, de domo tali loquebatur. Ipse si man-
tellum vel collabium habuisses, vestimenta tua madefacta non fuis-
sent. Ait rex: Deinde cum equitavimus per quendam locum profun-
dum et lutosum, ita quod equus meus usque ad ventrem in luto
ambulavit, hoc videns miles ait: Magna stulticia erat vobis quod
pontem vestrum vobiscum non portastis. Ego> respondi, quod pons
meus bene haberet dimidium miliare in longitudine, illum ergo quo-
modo ducere possem. Ait imperator: Quid fecit tunc miles? Ait rex:
Equitabat in circuitu sine aliquo impedimenta At ille: Fecerat sa-
pienter unde tibi dixit, quia prius armigeri tui debuissent locum at-
temptasse et sie pontem, i. e. locum si foret necesse preparasse an-
tequam transires in propria persona. Ait rex: Deinde equitavimus

