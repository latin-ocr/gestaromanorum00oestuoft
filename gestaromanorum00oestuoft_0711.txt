689

imperator: Verius non potest fieri. Statim senescallus adiit Fulgen—
cium et traxit eum ad parietem et dixit: Karissime, tu es nepos
meus et consanguineus domini inei imperatoris; si mihi grates red-
dideres tibi denunciarem de vicio tuo, de quo dominus meus multum
conqueritur et gravatur in tantum, quod paratus est te removere a
servicio et verecundatur de hoc tibi loqui. Ait Fulgencius: Pro
illius amore qui pependit in cruce, dic mihi quid est, dequo tantum
dominus meus contra me aggravatur, quia paratus sum in omnibus
emendare et bono consilio adquiescere. Ait senescallus: Quadam lepra
es insectus; quando ciphum domino meo tradis, videtur quod potum
projicere deberet pre fetore lepre. Ait Fulgencius: Cum effectu rogo
vestrum consilium et auxilium. Ait senescallus: Si consilium per-
petrare volueris, totum ad bonum finem perducam. At ille: Hoc de-
sidero toto conamine. Et ille: Quocienscunque propinaveris domino
imperatori de potu, faciem tuam averte, ne fetorem lepre senciat,
donec remedium aliquod habeas pro fetore lepri. Fulgencius ei fidem
dedit et in omnibus ait: vestrum consilium adimplebo. Cum impera-
tori ministraret et manum ad eum extendit, faciem suam ab eo
avertit. Cum imperator hoc vidisset, eum contra pectus cum pede
percussit dicens ei: O ribalde pessime, illa sunt vera, que de te
audivi. Vade extra visum meum quia ammodo non eris infra pala-
cium meum. F ulgencius flevit amare; imperator vocavit ad se
senescallum et ait ei: Quomodo possum istum ribaldum, qui me sic
diffamavit, de mundo tollere? Ait senescallus: Eciam domine, satis
bene. Vos habetis qui semper copiosum ignem faciunt ad combu-
rendum lapides pro cemento faciendo. Nuncium ad eos ista nocte
destinabitis, ut quicunque summo mane ad eos venerit et dixit: Pre-
cipit·dominus meus vobis implere voluntatem suam, quod illum sub
pena mortis et vite accipiant et in ignem projiciant. Fulgencio ista
nocte precipere debetis, ut in aurora surgat et ad operarios pergat
et ut eis dicat: Numquid voluntatem domini mei fecistis? Tunc illi
secundum jussum vestrum eum in ignem projicient, et sic mala
morte morietur. Ait imperator: Revera optimum est consilium tuum.
Imperator vocavit ad se F ulgencium et ait ei: Tibi precipio sub pena
mortis, ut in aurora surgas et ad operarios pergas ad tres Cucas
ubi lapides comburuntur pro calce facienda, et cum eis sis ante solis
ortum et dic eis ex parte mea, ut preceptum meum impleant, aliter
mala morte eos condempnabo. Fulgeneius vero intime cogitabat mane
surgere et preceptum domini adimplere. Imperator vero nuncium
'misit media nocte super equum ad operarios, qui eis dixit: sub pena

Oesterley. Gesta Romanorum. 44

