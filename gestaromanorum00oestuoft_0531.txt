509

diabolus, quod homo erat sic formatus, ut locum ejus in celo occu-
paret, multum ei invidebat, et studuit, quomodo ejus uxorem scilicet
animam deturpare posset. Adam vero cupidus, qui non tantum erat
contentus de dei beneficio, quod sibi dedit, scilicet de paradiso, sed
quasi alter deus esse volebat, vidensque diabolus, ad Evam accessit
dicens: Si comederitis de ligno vite, eritis sicut dii scientes bonum
et malum, Genes. 1. Diabolus prius se miscuit cum lepra scilicet
iniquitate, et sic ad innocentem accessit, et mortaliter peccavit,
quando dix-inum preceptum violavit, et sic homo factus est leprosus
spiritualiter, propter quod extra regnum paradisi erat expulsus in
universitatem hujus mundi. Filius imperatoris scilicet filius dei videns
hominem, quam formaverat in miseria, cum natura ejus miscuit se
quando de celis descendit et carnem nostram assumpsit, intantum
quod nos ab omni lepra peccati per passionem suam liberavit, et
ipse peccata nostra tulit, in corpore suo factus est turpis in passione.
Ysai.xvn1: Vidimus eum non habentem speciem neque decorem. Et
sequitur: Reputavimus eum quasi leprosum percussum a deo et humi-
liatum. Nos vero sic liberati per mortem Christi poterimus ad patriam
celestem secure, si voluerimus, pervenire, sed celestis Christus nos
cotidie temptat, pulsat ad januam cordis nostri, sicut ipse testatur,
Cantic. m: Ego sto ad ostium et pulsoÍ¾ si quis aperuerit michi,
cenabo cum eo, Sed diligenter est advertendum, quod ostium cordis
debemus ei aperire per septem opera misericordie, et eum cum omni
gaudio recipere, et in speciali camera extra homines eum ponere, ut
nobiscum semper maneat, et sicut iste leprosus sitivit. Ita Christus
sitivit in cruce, cum dixit: Sicio. Quid siciebat? Non vinum sed sa-
lutem animarum nostrarum. Judei hoc audientes acetum cum felle
mixtum ei dederunt. Ecce serpentem venenosum pro nostra salute
bibit et totum venenum peccati primi parentis projecit, et sic cum
dextrario divinitatis cum humanitate in die ascensionis cum multi-
tudine celos ascendit. Et sic est finis.

5

10

15

20

25

30

