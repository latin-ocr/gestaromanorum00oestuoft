679

unum a te volo implorare: Perge ad tumulum defuncti et juxta se-
pulcrum jaceas et quicquid ibidem audieris mihi veraciter renuncia.
Ait miles: lllud faciam. Armavit se et perrexit ad tumulum defuncti
et ibi pernoctabat, et media nocte desuper est vox elapsa dicens:
Ο dux, quid a me petis, quod poto prestare? At ille: Juste judex
lhesu Criste, succurre mihi, nec aliud a vobis peto quam vindictam
pro sanguine meo, qnia injuste suin occisus pro bonis meis. lterum
vox: Hodie ad xxx¹⁶ annos vindictam invenies Cum hoe audisset
miles contristatus est valde, abiit ad dominam denuncians ei que
audierat. Domina cum hoc audisset ait: Tempus xxx¹⁶ annorum
magnum spacium habet. Statim concessit militi et eam miles de-
sponsavit, per totum illud tempus cum gaudio et leticia vixerunt.
Cum autem tempus xxv annorum appropinquaret, miles fortissi-
mum castrum fecit etin ostio hos versus qui secuntur scripsit: Dum
fero languorem, volo religionis amorem. Expers languoris non sum
memor hujus amoris. Heu cum languebat agnus lupus esse volebat.
Postquam convaluit talis ut ante fuit. Satrape cum hos versus
legissent, admirabantur et dicebant. Rogamus ut causam istius
scripture exponas. At ille: Pauper eram et languor me apprehendit
propter meam paupertatem, et propter hoc me in omnibus habui ut
religiosus in simplicitate. Postquam vero ab infirmitate paupertatis
convalui memoria dei transiit a me, et propter languorem paupertatis
ostendi me agnum mansuetum uxori mee quando eam sollicitavi.
Unde tantum eam dilexi, quod ducem propter divicias prodiciose
occidi. Facta occisione ad me vocem desuper dilapsam audivi:
Hodie ad xxx¹³ annos sanguis occisi vindicabitur. Vocem auditam
uxori mee denunciabam. Hoc non obstante me in virum accepit et
huc usque vitam duximus cum gaudio. Sed hodie ad octo dies
finitur tempus xxx¹⁶ annorum. Rogo vos omnes ut mecum sitis in
convivio. At illi: Concedimus et tunc vocem auditam probabimus.
Adest dies convivii et magna plenitudo populi ibidem erat. Quando
omnes erant in mensa collocati et cum diversis generibus musicorum
de ferculis ministrati, intravit per quandam fenestram quedam avis
diversis coloribus colorata et incepit miro modo dulciter cantare.
Miles dominus domus diligenter ascultabat et ait: Credo quod heo
avis malum pronosticat. Accepit arcum et sagittam et coram omni-
bus avem occidit. Statim terra aperuit et castrum cum milite et
domina et omnibus in eodem existentibus subversum est, in quo
loco modo est aqua profundissima, in qua nihil potest remanere quin
· in profundum cadat.

