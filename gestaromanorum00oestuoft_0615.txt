593

prece ac precio imperatorem rogavit ut ei tilium suum ad nutrien-
dum concederet. Ait imperator: Tibi concedo, sed tibi caveas, si
filius meus in societate tua lesus fuerit, vitam tuam habebo. At ille:
Domine, michi bene placet. Accepit et parvulum secum duxit et
uxori sue ad nutriendum dedit. llla vero satis tenere eum nutrivit.
Crevit puer et ab omnibus dilectus. Accidit quod tempore nun-
dinarum miles ad nundinas cum domina sua perrexisset, puerum in
cunabulo reliquit cum familia. Postquam dominus exiverat omnes
exierunt de familia et puerum solum sine custodia reliquerunt ac
hostium apertum dimiserunt. Erat tunc quidam lupus extra civitatem,
qui infinita mala in civitate perpetravit. Cum vidisset portas civitatis
apertas intravit et ostium militis apertum vidit, quia omnes ad nun-
dinas perrexerunt. Cum autem intrasset, puerum de cunabulo rapuit
et ad silvam cum puero cucurrit. Erat tunc in campis quidam pastor
ovium, qui cum vidisset lupum fugientem cum puero, arborem altam
ascendit et cum cornu trinam susflacionem fecit. Hoc audientes cives,
aliqui in equis, aliqui in pedibus post lupum currebant. Lupus vero,
cum'audisset strepitum et clamorem canum post se, puerum permisit
cadere et ad silvam cucurrit. Cives cum puerum invenissent, miro
modo gaudebant et precipue ejus nutricius, sed lesus in fronte erat
et sanguis effiuebat3 tamen post hoc optime curatus. Imperator vero
post paucos dies pro milite misit ut veniret et filium suum secum
duceret. Ille vero ad mandatum imperatoris venit, tamen tremens.
Cum autem imperator puerum vidisset, signum vulneris in fronte
vidit et ait: Karissime, quid est hoc, quod hic video? Respondit
miles: Domine, a causa ad nundinas perrexi et puerum cum familia
reliqui3 omnes vero exibant et puerum solum reliquerunt. Lupus
vero illum rapuit, sed per clamorem unius pastoris inpeditus est,
unde a lupo illud vulnus accepit de quo signum manet illud. Ait
imperator: Tibi et non familie puerum ad nutriendum tradidi, et
ideo contra legem egisti. Qui ait: Fateor me deliquisse et ideo gra-
ciam peto. Ait imperator: Tibi remitto, studeas quod deliquisti corâ€”
rigere de cetero. Ille vero fideliter promisit, imperator vero eum ad

divicias et honores promovit.

Reduccz'o. Karissimi, imperator iste est dominus noster lhesus
Cristus, qui istam legem statuit, videlicet quicumque accipiat filium
i. e. animam ad nutriendum, si in custodia ipsius defecerit, ipse
morietur. Miles iste est Cristianus per baptismum lotus, qui per lon-
gum tempus in infancia animam a peccato custodit. Sed sepe currit
. ad nundinas i. e. ad mundi spectacula et ibi invenit vanitates etcum

Oesterley. Gesta. Romanorum. 38

