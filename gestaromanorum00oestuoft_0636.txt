614

regis. Et cum pallacium intraret et videret juvenem, ille cito incepit
eum diligere amore paterno. Et interrogans eum de statu suo quis
esset vel unde esset, vel quis pater suus vel mater sua esset. At
ille omnia que audierat narravit regi et ait: ostendite mihi illum qui
dicit se filium vestrum esse, et me in tanta miseria posuit. Cumque
presentaretur coram laurencio dixit ad dyabolum: precipio tibi ma-
ligne spiritus per virtutem sancte trinitatis ut dicas quomodo actum
sit‚Å∑ et quis sit filius regis. At ille dixit: Invidebam quod rex ad
fidem cristianam fuit conversus et a nobis recessit et ideo multa
incommoda feci tibi ut eos a fide avverterem et in servicium nostrum
traherem. Quis iilius regis sit, non est alius nisi qui loquitur mihi.
Et cum magno ululatu recessit et pallacium regis ex parte combussit
et evanuit. Hoc audientes pater et mater recurrerunt amplectendo
eum et letantes. Rex hoc miraculum videns penitenciam cum suis
assumens quod baptismum abnegavit, graciam a deo consecutus est
et penitenciam sequens monasteria et ecclesias edificavit et templa
ydolorum destruit. Et post mortem patris et matris sue laurencius
totum thesaurum eorum pauperibus erogavit. Sixtus papa hoc audiens
et de hoc multum gaudens hispaniam se recepit et laurencium cum
suo cognato sc. vincencio Romam sollemniter adduxit sicud habetur
in legendis eorum.

202, app. 6.

Exemplum quod debemus relinquere mundum.

Quidam miles multum dilexit seculum et omnem intencionem
ad hoc formavit ut mundo complaceret, unde amor mundi ipsum
impedivit quod deum sequi non potuit. Quadam die venit ad eum
quedam sponsa dicens ei: Respice in me et vide pulchritudinem
meam. qui cum videret illam et multum delectaretur eam inspicere,
Miles dixit ad illam: O domina, dic michi que es. Respondit mulier:
Ego sum seculum quod tantum diligis et quod tibi videtur eciam
pulchrum et dulce, et dixit: Respice me a tergo. Cum vidisset ap?
paruit turpissima vermibus plena et fetens ut cadaver, et dixit militi:
sicud vidisti me sponsam de coram facie et a tergo despectam, sic
erit tibi seculum horridum fetidum et amarum, qui te non deum
sequi permittit. Hec miles cognoscens seculo renunciavit. Et bonis
operibus in heremo deum sequi incepit et dies vite sue in dei ser-
vicio consumens.

